Секс та релігія. Від балу цноти до благословенної гомосексуальності
Застереження: читайте самі, не слухайте Москаленка :)Що можна очікувати від книги із такою провокативною назвою? Звісно, цікавого викладення не менш цікавих фактів. І якщо із другим все норм, то із першим не дуже. Інформації дуууже багато і вона таки неординарна (і скажу більше, мною у багатьох моментах, не помічена з таких ракурсів), але навіть поділ на розділи не допомагає, бо автор періодично повторює одні й ті самі тези у всих розділах.Отже. Скільки існує людство – стільки й існує секс. Але з появою такого обмежуючого фактору як релігія, секс був заведений у певні рамки: з ким можна, а з ким не можна, коли можна, а коли зась, як саме, а як ні в якому разі, який секс є «справжнім», а який таким не вважається і т.д. Інколи правила сексуального життя чітко прописані у релігіозних текстах, інколи ці правила додумані людьми, які ті тексти тлумачать, інколи на «можна» і «не можна» впливають культурні чи соціальні чинники. Взаємовідносини релігії і сексу завжди були складні. І чим доросліше людство, тим ці відносини ускладнюються. Деякі релігії еволюціонують разом із своєю паствою, інші залишаються глибоко ортодоксальними, чим відсторонюють себе від суспільстваАвтор – релігієзнавець та правозахисник. А ще він відкритий гомосексуал і це дещо відчувається по тексту. Дуже багато аргументів стосується саме відносин релігії до гомосексуалізму. Інколи складалося враження, що я присутня на судовому процесі, в якому метою є виправдання чоловічих одностатевих відносин (якщо що, я нічого проти них не маю, це просто враження від викладення).Це дійсно цікава книга, із багатьма прикладами, посиланнями на історичні події і факти. Можливо быльше наукова ніж популярна.