Стамбул. Горад і ўспаміны
Гэта было маё першае знаёмства з пісьменнікам: і пачаць яго я вырашыла менавіта з мемуараў. Не тое каб лагічны выбар, але ж падумалася, што калі чалавек зможа зацікавіць мяне аўтабіяграфічнымі нарысамі, то ягоныя мастацкія творы акажуцца і зусім захапляючымі.І вось, гартаючы старонкі гэтай хронікі любові пісьменніка да свайго мінулага і горада, у якім пражыў усё жыццё, я зразумела, што знаёмства з Арханам Памукам мы будзем працягваць і далей. Таму што вельмі просты, здавалася б, настальгічна-меланхалічны тэкст нібыта нагадвае вам нешта любімае, але аднойчы забытае. Тут аўтар неўзабаве робіць галоўным сваім героем горад, застыўшы ў ліхалецці, але ж ён такі блізкі і такі далёкі для чытача адначасова, што нібыта ўзрушвае ў душы чалавека любоў не толькі і не столькі да Стамбула, але да…